Аналіз дампів пам’яті у цифровій криміналістиці використовується для розслідування злочинів, пов’язаних із комп’ютерними системами. Він дозволяє відновити дані, які зникають після вимкнення пристрою, зокрема інформацію про активні процеси, відкриті файли, паролі, історію мережевих підключень та сліди діяльності підозрюваного.
Цей метод застосовується для виявлення шкідливого програмного забезпечення, прихованих комунікацій зловмисника, а також дослідження механізмів атак і компрометації системи. Аналіз пам’яті допомагає встановити хронологію подій, відновити видалені або незбережені дані та отримати цифрові докази, що можуть бути використані в суді.
Аналіз дампів пам’яті у цифровій криміналістиці набуває особливої важливості під час воєнного стану в Україні, оскільки дозволяє оперативно виявляти зрадників, колаборантів та осіб, що ведуть діяльність на користь ворога.
Цей метод застосовується для відновлення видалених або зашифрованих повідомлень, чатів у месенджерах, електронної пошти та інших форм цифрової комунікації, які можуть містити докази передачі даних ворогу. Завдяки аналізу пам’яті можна виявити сліди доступу до заборонених ресурсів, встановлення зв’язку з представниками окупаційних сил або спецслужб країни-агресора.
Окремо важливим є дослідження шкідливих програм, що можуть використовуватися для кібершпигунства, дистанційного керування пристроєм або зламу урядових і військових систем. Аналіз оперативної пам’яті дає змогу виявити приховані шкідливі процеси, перехоплення даних або використання VPN для анонімізації дій зловмисника.
У воєнний час швидкість збору та обробки цифрових доказів є критичною, тому аналіз пам’яті дозволяє отримати невидимі на диску сліди злочинної діяльності, які можуть стати ключовими для розкриття злочину, затримання підозрюваного та передачі доказів до суду.

Використані сторонні ресурси та програмне забезпечення
Під час тестування програмного продукту нами були використані готові сховища дампів (зліпків) памʼяті на GitHub та деяких інших ресурсах:
https://github.com/SecurityNik/CTF
https://github.com/cyph3rryx/Kryptonite-RAM-Dump-Collection
https://www.baeldung.com/linux/dump-memory-image
https://github.com/504ensicsLabs/LiME
Віртуальна машина Caine, що містить необхідні інструменти в галузі Computer Forensics: https://www.caine-live.net/page5/page5.html
Віртуальна машина Kali Linux: https://www.kali.org/get-kali/#kali-platforms
Платформа для візуалізації на MacOS: https://mac.getutm.app/
